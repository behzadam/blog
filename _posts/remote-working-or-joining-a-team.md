---
title: "پیش نویس: دورکاری٫ مشارکت در پروژه متن باز یا کارآموزی در شرکت ها؟"
excerpt: ""
date: "2022-10-03"
---

مخاطب این یادداشت کسی است که دوره های آموزشی را گذرانده و اکنون در نظر دارد که وارد بازار کار شود و من معتقد هستم که ورود به بازار کار باید یک ورود به هنگام باشد و نه خیلی دیر و نه زود. پاسخ کوتاه هم این است که هر دو با هم, اما اگر محدودیت دارید اولویت با فعالیت در یک تیم است.

داشتن Side Project در کنار کار ضروری است چون اساسا تمرین از پروژه های اجرایی جداست و شما هنگام کار در یک تیم محدود هستید و امکان آزمون و خطا به اندازه ای که بر روی پروژه های شخصی را دارید نخواهید داشت.

بنابراین٬ نیاز است که پروژه یا حتی پروژه هایی را بصورت کارهای آزمایشگاهی داشته باشید و در آن جا ابهامات خود را رفع و حتی تمرین کنید.

سالها پیش یک دوره مبانی سواد بصری را با یک استاد نقاشی بصورت خصوصی گذراندم و رفتار او برایم بسیار الهام بخش بود. گاهی دست از نقاشی می کشید و طراحی کار میکرد٫ مثلا پرتره می کشید٫ چون تابلوها تجاری بودند و او نیاز به تمرین جداگانه داشت.

اکنون نیز در اینستاگرام یک استاد خوشنویسی را دنبال میکنم که یک دفتر خوشنویسی در خارج از ایران دارد و شغل دایمی او خطاطی است اما شب ها استوری هایی را منتشر میکند٫ از مشق هایی که جداگانه انجام می دهد.

و Uncle Bob نیز در کتاب Clean Coders به موضوع تمرین می پردازد و معتقد است که برنامه نویسان باید تمرین داشته باشند.

اما از آنجا که توسعه نرم افزار یک کار تیمی است٫ شما باید مهارت های آن را بیاموزید و بهتر است که مشارکت در پروژه های متن باز و یا حتی دورکاری را به عنوان گزینه دوم در نظر بگیرید مگر آن که حضور در شرکت ها امکان پذیر نباشد.

کار در تیم های مختلف پوست روانی شما را زخیم می کند و در شخصی سازی نکردن و حتی ندیدن مواردی که در کار تیمی پیش می آید مهارت پیدا می کنید٫ حتی شاید ناخودآگاه.

شوپنهاور٫ تنهایی را بسیار ستایش می کند و من فکر می کنم که آموزه های او برای حضور در جمع می تواند برای ما بسیار راهگشا باشد اما وقتی معایب انزوا را بررسی می کند اینگونه می گوید که:

انزوا عیبی دارد که مانند معایب دیگر آن، به آسانی قابل درک نیست و آن این است: همان طور که اگر آدمی به طور مستمر در خانه بماند، جسمش در برابر تأثیرات بیرون چنان حساس می شود که هر نسیم خنک او را بیمار می کند خُلق آدمی هم در اثر انزوا و تنهایی ممتد چنان حساس می شود که بی اهمیت ترین حوادث، حرف ها یا حتی حالت چهره دیگران او را نگران، رنجیده خاطر یا مجروح می کند، در حالی که کسانی که مدام در آشوب و اغتشاش زندگی می کنند، هیچ متوجه اینها نمی شوند. در باب حکمت زندگی

کتاب Software Engineering at Google در فصل کار تیمی٫ بخشی دارد با عنوان: افسانه قهرمان و اشاره ای دارد به انتشار لینوکس توسط Linus Trovalds که در واقع هسته اصلی توسط هزاران برنامه نویس توسعه داده شد و او توانست که آنها را به مشارکت جلب کند.

Linus’ real achievement was to lead these people and coordinate their work. Linux is the shining result no of his original idea, but of the collective labor of the community.
